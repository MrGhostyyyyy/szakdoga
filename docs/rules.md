# BANG! Párbaj

![Logó](pics/logo.jpg "Logó")

## Bemutató
A BANG! A párbaj a klasszikus BANG! játék alapjaira épülő kártyajáték. A törvény emberei végre szemtől szemben találkozhatnak a törvényen kívüliekkel. Eljött a végső leszámolás ideje, itt bizony rövid időn belül komoly tűzpárbajokra kerül sor - tele meglepetésekkel! Mindkét játékos egyszerre két-két cowboyt irányít: egyet elöl, szemtől szemben ellenfelével, és egyet hátvédként. Csak szereplőid körültekintő pozícionálásával és tulajdonságaik legjobb kihasználásával reménykedhetsz a győzelemben - ami akkor jön el, ha ellenfeled összes karaktere végre fűbe harapott!

## Kártyák
- 80 játékkártya, két pakliba válogatva: 40 törvény emberének és 40 a törvényen kívülieknek.  
- 24 szereplőkártya: 12 törvénytisztelő és 12 törvényen kívüli.
- 2 aktívszereplő jelző: egy a törvény emberének és egy a törvényen kívülinek.

## A játék célja
Mindkét játékos egy-egy cowboyokból álló csoportot irányít - egyikük a törvény embereit, másikuk a törvényen kívüliek csoportját (egyszerre csak két szereplőt). Egy játékos a két éppen játékban lévö szereplője közül az egyiket mindig előtérben tartja, ez lesz az **„aktív szereplője"**, a másik pedig a **„hátvédje"**. A klasszikus BANG! kártyajátékból átvett szabályokkal és kártyákkal, illetve szereplőitek jól megtervezett pozícionálásával arra törekedtek majd, hogy ellenfeletek összes szereplőjét eltegyétek láb alól: amikor egy szereplő kikerül a játékból, új szereplő veszi át a helyét.

Mindkét játékos egyedi, az ő oldala számára kialakított paklival kezdi a játékot, mely nagymértékben különbözik ellenfele paklijától. Viszont mindkét játékos egy közös dobópakliba dobja majd kijátszott és eldobott kártyáit. Ezeket az eldobott lapok később újrakeverednek, egy új, közös húzópaklit alkotva. Így a játék során lehetőséged lesz szert tenni akár az ellenfeled paklijából származó kártyákra is! Aki elsőként teszi el láb alól ellenfele összes szereplőjét, megnyeri a játékot!

## A szereplők

![Dalon Ranger](pics/dalon_ranger_example.png "Dalon Ranger")

Amikor egy szereplő játékba kerül, a jobb felső sarokban lévó számnak megfelelő mennyiségú számú életponttal kezd. Ez a szám azt is meghatározza, hogy maximálisan hány életpontja lehet az adott szereplőnek. Amikor egy szereplő az utolsó életpontját is elveszíti, kikerül a játékból, és helyét egy új szereplő veszi át a tartalékodból. Minden szereplő csak akkor tudja használni különleges képességét, ha életben van - így képessége már nem aktiválódhat, amikor elveszíti utolsó életpontját.

**Példa:** *minden alkalommal, amikor Dalon Ranger életpontot veszit, felhúzhatsz egy kártyát. Viszont utolsó életpontja elveszítésekor már nem húzhatsz kártyát, hiszen Dalon hamarabb hal meg (kerül ki a játékból), mint hogy te kártyát húzhatnál.*

## A játék menete
A törvény embere kezdi a játékot. A játékosok felváltva kerülnek sorra. A játékosok felváltva kerülnek sorra. Minden játékos aktív köre a következő fázisokból épül fel:
1. Laphúzás
2. Kártyák kijátszása, aktívszereplő-jelző mozgatása
3. Lapok eldobása (és a kör vége)

### 1. LAPHÚZÁS
Felhúzod a paklid legfelső **2 lapját**!

Amíg el nem fogy a paklid, mindig a saját pakliból húzol, innen fedsz fel kártyákat stb. Amikor a paklid elfogyott, keverd újra a dobópaklit (melyben mind a te, mind az ellenfeled dobott kártyái ott vannak), ezzel kialakítva egy új, **közös húzópaklit**. Innentől kezdve ez lesz a te paklid, innen húzol. Ellenfeled továbbra is a saját pakliját használja.

Ha a te paklid később fogy el, mint az ellenfeledé, nem lesz még egyszer újrakeverve a dobópaklit. Innentől kezdve mindkettőtök számára a közös húzópakli lesz a „saját pakli". Ha a közös pakli is elfogy, ismét újra keveredik a dobott lapok paklija, ezzel újra kialakul egy közös húzópakli, és igy tovább, a játék végéig.

### 2. KÁRTYÁK KIJÁTSZÁSA, AKTÍVSZEREPLŐ-JELZŐ MOZGATÁSA
A kézben tartott lapjaidat felhasználhatod ellenfeled szereplőinek megtámadására, gyengítésére vagy épp saját szereplőid védelmére és erősítésére. Akárhány kártyát kijátszhatsz a saját köröd során (nullát is), a következő szabályok betartásával:
* **Körönként csak egy BANG! kártyát (piros keretű) játszhatsz ki, és azzal csak ellenfeled aktív szereplőjét célozhatod meg.** (Ellenfeled hátvédje mindig háttérben van, „nem látod őt".)
* **Akárhány akciókártyát (barna keretű) kijátszhatsz, amelyekkel bármely szereplőt (akár sajátot is) megcélozhatsz, kivéve ellenfeled hátvédjét.**
* **A felszereléskártyákat (kék keretű) csak saját hátvédedre vagy ellenfeled aktív szereplőjére játszhatod ki.** (Saját hátvéded a háttérben segít a felszerelésekkel, mig az ellenfelednek mindig csak az előtérben lévő szereplője „látható".)

További információkért lásd a játékszably „A kártyák" fejezetét.  

![Paklik elhelyezkedése](pics/decks.png "Paklik elhelyezkedése")

Saját köröd során **egyszer, bármikor** átrakhatod az aktívszereplő-jelződet aktív szereplődről a hátvédedre. Ezzel szereplőid helyet cserélnek: az eddigi hátvéded lesz az aktív szereplőd, az eddigi aktív szereplőd pedig háttérbe vonul, ezzel hátvéddé válva (ám az egyszerűség kedvéért a kártyák maguk nem mozognak - csak a rajtuk lévő jelző). Ezt a köröd során **bármikor** megteheted, viszont csak **egyszer**! Jól fontold meg, mikor melyik szereplődet tartod előtérben, hiszen **csak az aktív szereplőd képessége és az őrá kijátszott kártyák érvényesülnek!**

![Aktívszereplő-jelző mozgatása](pics/active_character.png "Aktívszereplő-jelző mozgatása")

**Hátvéded képessége és a rá kijátszott kártyák soha nem érvényesülnek,** két kivétellel:
- **Ha szerepel rajtuk a "mindig aktív" szimbólum.** Az ezzel a szimbólummal ellátott kártyák és szereplők képessége **mindig aktív**, akkor is, ha ez egy hátvéden van (például Az Idegen képessége akkor is érvényes, ha ő épp a hátvéded, és a „Pánik" kártya is minden köröd elején érvenyesül, függetlenül attól, hogy épp melyik szereplőd aktív stb.).
- **Ha a hátvéded a célpontja egy kártyának vagy képességnek.** (Ilyen például az „Indiánok!" kártya, Jack Ransome képessége stb.) Ilyen esetben hátvéded „felébred", képessége és a hozzá rendelt kártyák ideiglenesen életbe lépnek, majd miután reagált, szereplőd „visszaalszik", képessége és a hozzá tartozó kártyák újra érvényüket veszítik. (Pl. egy hátvéded használhatja a saját „Hordó" kártyáját, ha ellenfeled egy „Winchester" kártyával célozza.) Erre az időszakra az aktív szereplőd inaktívvá válik, majd, miután hátvéded reagált, aktv szereplőd újra aktív lesz. Ne feledd, hogy hacsak egy kártya vagy képesség szövege nem írja külön, nem célozhatod meg ellenfeled hátvédét!

**Fontos!** Ha már csak egy szereplőd van játékban, akkor az egyszerre lesz aktív szereplőd és hátvéded! (Lásd a játékszably „Szereplök kiiktatása" fejezetét.)

### 3. LAPOK ELDOBÁSA (ÉS A KÖR VÉGE)
A második fázis után, ha **több lap van a kezedben, mint ahány életpontja van az éppen aktív szereplődnek**, addig kell lapokat eldobnod, amíg pontosan annyi lap nem lesz a kezedben, mint ahány életpontja éppen van aktív szereplődnek. Az eldobott lapok mindig képpel fölfelé fordítva, egy közös dobópakliba lesznek dobva.  
**Kivétel:** ha aktív szereplődnek már csak 1 életpontja van, akkor tarthatsz 2 lapot a kezedben.  
Ezután köröd véget ér, és ellenfeled megkezdheti saját körét.

## A kártyák

![Kártya kinézete](pics/cards.png "Kártya kinézete")

A kártyapaklidban háromféle lapot találsz: **akciókártyákat** (barna keretszín), **felszereléskártyákat** (kék keretszín) és **BANG!** kártyákat (piros keretszín).

- **Akciókártyák:** amikor kijátszol egy akciókártyát, az képpel fölfelé a közös dobópakli tetejére kerül, ezután azonnal végre hajtódik a kártyára írt akció! Ez a hatás azonnal érvényesül. Ne feledd, hogy hacsak a kártya vagy egy szereplő képessége nem jogosít fel rá, ellenfeled hátvédjére nem játszhatsz ki akciókártyákat!

- **Felszereléskártyák:** ezek a kártyák képpel felfelé, az asztalra lesznek kijátszva. Ezeket csak a saját hátvédedre vagy ellenfeled aktív szereplőjére játszhatod ki. Ezek a kártyák játékban maradnak, hatásuk folyamatosan érvényesül. Az egyszerűbb átláthatóság érdekében a bal kéz felől eső szereplőd felszereléskártyait a szereplőkártyától balra, a jobb oldali szereplőd felszereléskártyáit az adott szereplőkártyától jobbra helyeződnek el. Azok a felszereléskártyák, amelyeken a "mindig aktív" szimbólum látható (pl. „Csörgőkigyó", „Dinamit", „Pánik" stb.) nem a szereplőkártya mellé, hanem fölé helyeződik kijátszás után. Ezeknek a kártyáknak a hatása folyamatosan érvényesül, függetlenül a szereplő helyzetétől. Ha olyan felszereléskártyát játszol ki, amelynek a nevével megegyező felszerelés már van az adott szereplőnél, dobd el a régi felszereléskártyát, és tedd a helyére az új lapot. Más, „hivatalos" útja nincs a felszereléskártyák eldobásának, bár vannak akciókártyák, melyek feljogosítanak erre. (Például a „Lopás" akciókártya.) Amikor az aktív szereplő hátvéddé válik vagy fordítva, a felszerelésük nem cserél gazdát!

![Felszerelések kiosztása](pics/equipment_placements.png "Felszerelések kiosztása")

- **BANG! kártyák**: ezekre a kártyákra ugyanazok a szabályok vonatkoznak, mint az akciókártyákra, két kivétellel: egy körben csak egyet játszhatsz ki. (adódhatnak lehetőségek a korlát átlépésére, például a „Fegyvertáska" **felszereléskártya**.) **BANG! kártyát csak ellenfeled aktív szereplőjére játszhatsz ki.** (Vannak kártyák, amelyek érvénytelenítik ezt a szabályt, például a „Winchester" BANG! kártya.)

**TALÁLAT ÉS KITÉRÉS**  
A "Találat" szimbólummal ellátott kártyákat „találatkártyáknak" nevezzük - elsödlegesen ezekkel a kártyákkal tudod csökkenteni ellenfeled szereplőinek életpontjait. Hacsak egy kártya vagy képesség nem enged mást, ezekkel a kártyákkal alapvetően csak ellenfeled aktív szereplőjét tudod célozni. Egy "Találat" kártya 1 találatot okoz ellenfelednek, hacsak a kártya szövege mást nem mond. A **BANG!** kártya találatkártya, de vannak más találatkártyák is (például a „Kés"), amelyek képesek találatra, de bizonyos szereplők különleges tulajdonsága is segíthet ebben. Amikor egy találatkártyával megcélzod ellenfeled szereplőjét, ő megpróbalhatja elkerülni azt, a következőképpen:

- azonnal kijátszik egy „kitérés" kártyát, vagyis olyat, amelynek a közepén szerepel a "Kitérés" szimbólum. (Például „Nem talált!", „Visszatámadás");

vagy

- sikeresen használja egy olyan, már a szereplőnél lévő **felszereléskártyáját**, amelyen szerepel a "Kitérés" szimbólum (pl. „Hordó", „Kalap" stb.);

vagy

- bizonyos estekben a szereplő különleges képességének használatával (pl. Sid Curry vagy Annie Oakey).

Minden találat után, ami elől a célpont nem tudott kitérni, a megcélzott szereplő elveszít 1 életpontot (ekkor a sérülést szenvedő szereplő egyik töltényjelzője eltűnik). Ha ezzel a célba vett szereplő az utolsó életpontját is elveszítette, kiesett a játékból. (Lásd „Szereplök kiiktatása".)

**Megjegyzés:** azok a szimbólumok, melyek egy kártyán ninesenek bekarikázva, (például "Talált" vagy "Kitérés"), nem minősülnek találat-, vagy kitéréskártyának, ezért közvetlenül nem is játszhatók ki találat- vagy kitéréskártyaként. Például nem játszhatod ki találatkártyaként a „Távcsöves puska" vagy „Visszatámadás" kártyát, és nem térhetsz ki egy „Colt" kártya elől egy „Derringer" vagy „Karabély" segítségével.

**FELFEDÉS**  
Ha egy kártya szövege arra utasít, hogy fedj fel egy kártyát, akkor felfordítódik a húzópakli legfelső lapja, és áthelyeződik képpel felfelé, a közös dobópakli tetejére! Ezt követően nézd meg a kártya jobb felső sarkában látható szimbólumot! Ha a szimbólum megegyezik azzal, amelyet a kártya felfedésére utasító lap kért, akkor a kártya hatása életbe lép. Ha a szimbólum nem egyezik meg vele, nem történik semmi. A kártyák sarkában négyféle szimbólumot találsz:

![Szimbólum táblázat](pics/symbols_table.png "Szimbólum táblázat")

***Példa:*** *aktív szereplőd rendelkezik a „Hordó" felszereléskártyával. Ez lehetőséget biztosít arra, hogy minden alkalommal, amikor ellenfeled egy "Talált" hatással célozza ezt a szereplőt, felfedj egy kártyát: ha a felfedett kártyán a "Hordó" szimbólum található, sikerült kitérned a támadás elől. Ellenfeled kijátszik aktív szereplőd ellen egy „Colt" kártyát. Ezért használod a „Hordó" adta lehetőséget, és felfeded a paklid legfelső lapját. Sajnos a felfedett lap jobb felsö sarkában a "Kígyó" szimbólum szerepel. Balszerencse - így a „Hordó" nem nyújt menedéket, de még mindig kijátszhatsz "Kitérés" kártyát, hogy elkerüld a támadást. Ha a felfedett kártyán a "Hordó" szimbólum szerepelt volna, a támadást sikeresen elkerülted volna.*

**ÚJRATÖLTÉS**  
Azok a kártyák, amelyeken az "Újratöltés" szimbólum szerepel, alkalmasak újratöltésre. Ezeket a kártyákat a rajtuk lévő szöveg végrehajtása helyett eldobhatod, és húzhatsz helyettük egy új kártyát a paklidból. Fontos! Csak akkor tölthetsz újra egy kártyát, ha neked és/vagy ellenfelednek már csak 1 szereplője van életben! Amíg ez a feltétel nem teljesül, az "Újratöltés" szimbólumot hagyjátok figyelmen kívül! Az aktív szereplődhöz kijátszott felszereléskártyákat is újratöltheted, ha szerepel rajtuk "Újratöltés" szimbólum, ám a hátvéded felszereléskártyáit nem.

**„KÖRÖD KEZDETÉN" AKTIVÁLT LAPOK**  
Azok a felszereléskártyák, amelyeken a „köröd kezdetén" szöveg szerepel, még a húzópaklid legfelső 2 lapjának felhúzása előtt lépnek életbe. Ha egyszerre több ilyen lap is játékban van előtted, következö a sorrend: Dinamit >> Csörgőkígyó >> Pánik.

**HÚZZ/DOBJ EL „VÉLETLENSZERŰEN"**  
Amikor egy kártya arra utasít, hogy „véletlenszerűen" húzz vagy dobj el egy kártyát ellenfeled kezéből, akkor a kártyák hátlapját megnézheted, így meg tudod különböztetni a törvény embere és a törvényen kívüli paklijából származó lapokat.

**PÁRHUZAMOS TÖRTÉNÉSEK**  
Amikor egy kártya vagy képesség hatása egyszerre több szereplőt céloz meg (például „Gatling" „Indiánok!"), vagy több történés lép egyszerre életbe, mindig a következő sorrendben kerülnek sorra a szereplők:
1. A te aktív szereplőd (Kivéve az „Indiánok!" és „Gatling" akciókártyák esetén - ezek nincsenek hatással a te aktív szereplődre);
2. Ellenfeled aktív szereplője;
3. A te hátvéded (ha van még 2 szereplőd);
4. Ellenfeled hátvédje (ha van még legalább 2 szereplője).
Amikor egyszerre több szereplő veszíti el az utolsó életpontját, mindig végrehajtódik az utoljára kijátszott kártya teljes hatása (a fenti sorrendben), mielőtt folytatódik a szereplők kiiktatásával (1d. „Szereplők kiiktatása").

***Példa:*** *az aktív szereplőd Dalon Ranger, hátvéded Annie Oakey. Ellenfelednek már csak egy szereplője van, Sid Curry. Az utolsó kézben tartott lapod egy „Gatling", ezt ki is játszod. Ez után a következő történik:*
- *Dalon Ranger, az aktív szereplőd az első, akire hatással lenne a kártya, de a „Gatling" nem célozza a te aktív szereplődet, így vele nem történik semmi.*
- *Ezután ellenfeled aktív szereplője, Sid Curry következik. Ellenfeled használja is Sid Curry képességét: felhúzza a húzópaklid legfelső lapját, és a közös dobópaklira helyezi azt. A kártyán egy "Hordó" szimbólum szerepel, igy sikeresen kitér a támadás elöl, söt rálő a te aktív szereplődre. (Ezt azonban nem hajtjátok még végre, mert még nem végeztetek a „Gatling" kártya végrehajtásával.)*
- *Ezután hátvéded, Annie Oakey következik. Neki már csak 1 életpontja van. Mival megcélozta egy "Talált" kártya, használhatná a képességét, de mivel nem maradt lap a kezedben, utolsó életpontját is elveszítette, és kiesett a játékból.*
- *Ellenfeled hátvédje lenne a „Gatling" utolsó célpontja, de mivel ellenfelednek már csak egy szereplője van játékban, egy szereplőt nem céloz meg egyszerre kétszer ugyanaz a kártya.*

*Ekkor a „Gatling" kártya hatása véget ért. Ez után jönnek azok a történések, amelyeket a „Gatling" kiváltott. Követve a „Szereplők kiiktatása" fejezet lépéseit, eldobod Annie Oakey felszereléskártyáit, húzol 2 lapot, és Annie helyére felcsapod a következő szereplőkártyát a tartalékodból. Végül Sid Curry rálő Dalon Rangerre, ami elől az újonnan felhúzott 2 lappal még megpróbálhatsz kitérni.*

## Szerereplők kiiktatása
Amikor egy szereplőd az utolsó életpontját is elveszíti, kiesik a játékból. Ekkor a következő lépések hajtódnak végre:
- a szereplő kártyája eltűnik előled;
- a szereplőhöz kijátszott összes felszereléskártya átkerül a közös dobópaklira;
- húzol 2 lapot a húzópakliból (miután a szereplőt kiejtő lap hatása teljesen végrehajtódik);
- felhúzod a tartalékodban lévó legfelső szereplőkártyát, az eltávolitott szereplőkártya helyére, annyi töltényjelzővel, amennyi az új szereplökártyán látható. Az aktívszereplö-jelzöt nem mozog! Ha a kiesett szereplő az aktív szereplőd volt, az új szereplőd lesz az új aktív szereplőd. Ha a kiesett szereplő a hátvéded volt, az úi szereplőd is hátvédként lép játékba. Ha nincs a tartalékodban több szereplőkártya, akkor a másik, életben maradt szereplőd lesz mostantól egyszerre az aktív szereplőd és hátvéded. Ha a kiesett szereplőd volt az utolsó élő szereplőd, rossz hirem van. Elveszítetted a jatékot!